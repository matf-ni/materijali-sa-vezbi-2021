# Naučno izračunavanje

Ovaj repozitorijum sadrži materijale sa vežbi kursa `Naučno izračunavanje` u školskoj 2020/21. godini.

Asistent na kursu: Anđelka Zečević

Profesor: Nina Radojičić Matić

Zvanični sajt kursa: [http://ni.matf.bg.ac.rs/](http://ni.matf.bg.ac.rs/)

# Sadržaj časova po nedeljama

|Nedelja | Teme |
|:--------|:------|
| 1 | Uvod u programski jezik `Python` i pakete `numpy`, `pandas` i `matplotlib`|


# Video lekcije
Počinjemo. :) 

# Tehnologije

Na kursu se koristi programski jezik `Python` i radno okruženje `Jupyter` koje omogućava kreiranje interaktivnih sveski. Osnovne funkcionalnosti jezika `Python` se upotpunjuju paketima poput `numpy` i `scipy`, ali i mnogim drugima poput `pandas`, `matplotlib` ili `PIL` koji omogućavaju lakšu manipulaciju podacima i propratne vizualizacije. Ukoliko se prvi put susrećete sa jezikom `Python`, sledeći linkovi mogu biti od pomoći:
- [zvanična stranica programskog jezika Python](https://www.python.org/)
- [stilske smernice programskog jezika Python](https://www.python.org/dev/peps/pep-0008/)
- [Real Python tutoriali](https://realpython.com/)

Za nesmetani rad je dovoljno instalirati platformu `Anaconda` koja dolazi sa velikim brojem već instaliranih paketa i `conda` sistemom za rukovanje paketima koji omogućava njihovu laku instalaciju i ažuriranje. Za preuzimanje instalacije platforme `Anaconda` možete posetiti [zvaničnu stranicu](https://www.anaconda.com/products/individual). 

Okruženje `Jupyter` dolazi kao sastavni deo platforme `Anaconda` i može se jednostavno pokrenuti navođenjem komande `jupyter notebook` u terminalu nakon pozicioniranja u željeni direktorijum za rad. Nakon ovoga će se otvoriti koreni direktorijum u veb pregledaču, najčešće na adresi koja je oblika `localhost:8888`.

Za više informacija o okruženju `Jupyter` možete pogledati [zvaničnu stranicu](https://jupyter.org/) projekta. Osnovne funkcionalnosti okruženja `Jupyter` se mogu proširiti instaliranjem odgovarajućih paketa. Predlažemo da istražite paket [jupyter_contrib_nbextensions](https://jupyter-contrib-nbextensions.readthedocs.io/en/latest/index.html) koji nudi neke zanimljive funkcionalnosti poput korišćenja grafičkih komponenti, formatera koda, provere pravopisa i drugih.

## Korsni linkovi: 
U zajednici koja se bavi naučnim izračunavanjem, koriste se i alternativna radna okruženja:
- [Spyder](https://github.com/spyder-ide/spyder)
- [PyCharm](https://www.jetbrains.com/pycharm/) - može se koristiti besplatno uz Alas nalog
